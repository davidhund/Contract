# Contract

## Algemene voorwaarden

* **‘Dit Document’** verwijst naar dit contract en de voorwaarden die hierin
	vermeld staan.
* **‘Het Werk’** verwijst naar het project waarvoor dit document geschreven is.
	Dit kan zijn, maar is niet uitsluitend: consultancy uren, ontwikkelwerkzaamheden, een presentatie of een workshop.
* **U** refereert aan de klant of het bedrijf waarvoor Het Werk wordt uitgevoerd.
* **‘Ik’** verwijst naar mij, Peter van Grieken, uitvoerende van het werk namens Frozen Rockets BV.

## Over dit document

Allereerst ben ik blij dat we op het punt zijn dat er contracten getekend worden;
het betekent dat we zowel professioneel als persoonlijk goed bij elkaar passen (ik
werk graag met leuke mensen). Ik wil deze relatie graag zo houden en ik hoop dat
dit document ons daarbij kan helpen. Ik heb geprobeerd zowel duidelijk als
eerlijk te zijn en ik hoop dat alles in dit document ook vuur u redelijk is.

Ik heb een nuchtere en informele houding in mijn werk en ik ben geen grote fan van
kleine lettertjes of te veel juridich taalgebruik, dus ik probeer dit document zo bondig
en informeel mogelijk te houden. Ik hoop dat u zich hierin kunt vinden en comfortabel voelt
bij deze aanpak.

Dit document is opgesteld om de belangen van alle betrokken partijen te beschermen, om
ieders verantwoordelijkheden te beschrijven en om onduidelijkheden of teleurstellingen
tijdens en na afloop van onze samenwerking te voorkomen.

Als iets onduidelijk is, schroom niet om het mij te vragen. Het is daarnaast belangrijk
dat u weet dat verzoeken voor wijzigingen en toevoegingen aan dit document _voor_ het
tekenen gedaan worden. Elk project wat ik uitvoer heeft zijn eigen vereisten, dus ik kan
en ben bereid om wijzigingen te doen aan dit document om aan de eisen van elk project te
voldoen.

Samenvattend, u huurt Frozen Rockets BV in om het werk uit te voeren wat overeengekomen
is in dit document en eventuele bijgevoegde documenten in overeenstemming met briefing, 
specificaties, kosten en deadlines.

En vooral, laten we samen mooi werk maken!


---

## Betrokken partijen

**Peter van Grieken, ‘Frozen Rockets BV’, ‘Ik’:**

Binkhorstlaan 36

2511 AT Den Haag


**[Name], ‘The Client’, ‘You’:**

[Address]

## Scope

De scope van Het Werk dat ik voor u zal uitvoeren, is waarschijnlijk al beschreven en 
overeengekomen in eerdere correspondentie. E-mails en andere documenten waarin de 
scope gedetailleerder wordt beschreven zijn bij dit document gevoegd waarnaar
verwezen zal worden wanneer over de scope van het project gesproken wordt.


### Veranderingen in scope

Er kunnen momenten zijn wanneer de scope van Het Werk verandert. In het ideale geval
kunnen we deze op het moment zelf afhandelen en er op een pragmatische manier mee
omgaan, maar grote wijzigingen kunnen er toe leiden dat de overeengekomen tarieven en
deadline moeten herzien en het contract moeten vernieuwen.



## Deadlines

De overeengekomen deadline voor Het Werk zal overeengekomen worden in aparte 
correspondentie en ik zal alles alles binnen mijn mogelijkheden doen om mij
aan deze deadline te houden. In het ongelukkige geval dat een van de partijen
zich niet aan de deadline kan houden, is het belangrijk dat we compleet
transparant en eerlijk zijn over vertragingen. Vertragingen kunnen en zullen
optreden, het is aan ons om deze zo goed mogelijk af te handelen.


## Auteursrecht en eigendom

Door de aard van open source en voor veel van het werk wat ik uitvoer, is het
moeilijk om het auteursrecht te beschermen. Voor gebruikte libraries van derde
partijen geldt dat deze hun originele licentie behouden.

Het is uw verantwoordelijkheid om ervoor te zorgen dat aangeleverde materialen
(stockfotografie, fonts, code, etc.) gelicenseerd zijn. 

Wanneer het verschuldigde bedrag volledig betaald is, zullen alle relevante 
auteursrechten van het werk die aan u overgedragen kunnen worden aan u
overgedragen worden.

Er zullen waarschijnlijk een aantal grijze gebieden zijn als het werk een workshop
of presentatie is waarvoor u betaalt, maar waar u niet expliciet opdracht voor 
verleent. Een voorbeeld: Als ik een presentatie of workshop geef in uw bedrijf,
dan behoud ik het auteursrecht over de slides en het recht om deze te delen met
derden (de _community_), tenzij anders overeengekomen in schriftelijke vorm.


## Openbaarmaking

Het is geen probleem voor mij om een Non-Disclosure Agreement (NDA) te tekenen voor
het werk dat ik voor u uitvoer.

Ik schrijf (op mijn website en/of twitter) vaak over projecten waar ik aan werk; als
er geen NDA is ga ik er van uit dat u mij toestaat dit te doen. Laat u het mij _voor_
het tekenen van dit document expliciet weten als u dit niet toestaat.

Ik zal altijd expliciet uw toestemming vragen voordat ik schrijf over gebruikte code
of gebruikte technieken in het werk of deze open-source.


## Wijzigingen en onderhoud

Wijzigingen die de scope van het werk niet drastisch beinvloeden, of die benodigd
zijn om het werk te laten voldoen aan de requirements van het project, vallen
gewoonlijk onder de overeengekomen scope van het werk en vereisen daarom geen 
herziening van de kosten of dit document.

Voor alle wijzigingen die de scope van het project wel beinvloeden, zie sectie
_Veranderingen in scope_ in dit document

Het voorkomen van programmeerfouten kan, helaas, niet gegarandeerd worden. Mochten
deze direct gerelateerd zijn aan het werk en binnen twee weken na afloop van het 
project ontdekt worden, dan zullen deze vanzelfsprekend opgelost worden zonder
herziening van de voorwaarden. Ik biedt bij deze mijn excuses aan mocht dit het
geval zijn.

Onderhoud aan het werk valt niet onder de voorwaarden van dit document of de
afgesproken kosten tenzij expliciet anders overeengekomen. Onderhoud kan apart
begroot en beschreven worden.


## Betaling

Als klein bedrijf is een gezonde liquiditeit erg belangrijk voor Frozen Rockets BV.
U wordt daarom verzocht zich aan de hieronder genoemde betalingsvoorwaarden te houden.


### Voorschot

Voor projecten die minder dan 2 maanden beslaan is een voorschot van 25% een 
vereiste voor aanvang van het werk voor. Dit voorschot kan niet teruggevorderd
worden en zal alleen betaald worden zodra een vaste scope vastgesteld is en we 
beide vertrouwen hebben in een goede samenwerking onder de gestelde voorwaarden.
Het voorschot zal niet gevraagd worden totdat u volledig tevreden bent en 
duidelijkheid hebt over de overeengekomen scope van het werk en de bijbehorende
voorwaarden. Met het werk zal begonnen worden zodra het voorschot betaald is.


### Betalingsvoorwaarden

Als Het Werk meer dan 2 maanden beslaat, zullen maandelijks deelfacturen verstuurd 
worden. Wanneer Het Werk minder dan 2 maanden beslaat, wordt na afronding van het
project voor de resterende 75% van de overeengekomen kosten gefactureerd.
Het te factureren bedrag bestaat uit het overeengekomen projectbudget en andere
gemaakte kosten (zie _Kosten_). 

Frozen Rockets BV hanteert een betalingstermijn van 30 dagen, ontvangen facturen 
zullen binnen deze termijn betaald worden.


### Betalingsverzuim

Wanneer niet aan de betalingsvoorwaarden voldaan wordt (voornamelijk, maar niet 
uitsluitend de betalingstermijn), volgt een wettelijke boete van 7,75 procent op
het factuurbedrag. Deze boete komt bovenop de nog openstaande facturen.


### Kosten

Alle kosten die direct betrekking hebben op Het Werk (bijvoorbeeld reiskosten, 
accomodatie, licenties, etc.) zullen gefactureerd worden naast de overeengekomen
kosten voor Het Werk.



## Handtekening

Ondergetekenden bevestigen dat ze de voorwaarden in dit document hebben gelezen,
begrijpen en deze zullen volgen:

* **Peter van Grieken:**
* **Datum:**


* **U:**
* **Datum:**
